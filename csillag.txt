A classikus korban a rómaiaiak a csillagászatot astrologiának nevezték (pl. Cic. de or. 1, 16. div. 2. 42); később a fogalmuk úgy alakultak ki, hogy az astrologi a csillagzatok állásából az emberek sorsát magyarázták, ellenben az astronomi az égi testek mozgását és egymáshoz meg a földhöz való viszonyát számították. V. ö. Ptolem. Tetraiblos I. praef. Már a legrégibb időkben a keleti népeket életmódjuk és foglalkozásuk a csillagos ég megfigyelésére vezette, de a csillagászati ismereteikről szóló adatok zavarosak és homályosak. Ezektől, főleg a chaldaeusoktól kapták ismereteiket az aegyptusiak, a kik azokat jelentékenyen kibővítették; ők osztották fel először az évet 365 napra és 6 órára. Még nagyobb haladást tettek tanítványaik, a görögök, kiknek első csillagászuk a bölcselk
edő Thales volt (600 kr. e.). Plutarchus szerint a következő tételeket állította fel: a föld a mindenség középpontja; a földet a nap világítja be; napfogyatkozás a holdnak a nap előtt való elvonúlásából származik. Állítólag (Hdt. 1, 74. Plint. 2, 9, 12) ő jelzett a görögök közt először előre napfogyatkozást. A mit Plutarchus még róla állít, hogy a föld gömb alakját tanította, azt mások tagadják. Későbbiek részben olyan elveket és tételeket állítottak fel, a melyek meglepően jelzik a helyest, péld. Democritus (430 Kr. e.) állítása, hogy a hadak útja (a tejút) számtalan csillag fénye, vagy a pythagoreusok tana a földnek tengelye körüli forgásáról, a melynek következtében Aristarchus (270 Kr. e.) kimondta, hogy a föld évenkint megkerüli a napot. Azonban mindezek csak elméleti következtetések és gyanítások voltak, hiányzott hozzá az égnek pontos megfigyelése, mert még sem a mennyiségtan, sem a mechanika nem emelkedtek a fejlődés szükséges magaslatára. Eudoxus (366 körül Kr. e.) volt az első, a ki az elméletet a m
ennyboltozat valódi megfigyelésére alapította. Miután művei elvesztek, az ő csillagászati eredményei felől csak alkalomszerűleg értesülünk, péld. hogy a bolygók mozgását tanította. Sen. quaest. nat. 7, 3. Aristoteles ismét visszatért az elmélkdéshez. Állítja és határozottan bizonyítja a föld, az égbolt és a csillagok gömbalakját és hogy a föld mozdulatlanul áll a mindenség középpontjában. Bizonyításainak élessége meglepő, csak azt kell sajnálni, hogy nem állott rendelkezésére bővebb tapasztalás és megfigyelés. Pytheas tengerész Massiliából, Aristoteles kortársa, északra tett utazásaiból azzal a hírrel tért vissza, hogy ott a nap 6 hónapon át nem nyugszik le (Plin 2, 75, 77), a mit azonban neki senki sem hitt el, Strabo pedig többszörösen kétségbe vont. A samusi Aristarchus (270 körül Kr. e.) az égitestek távolságának kérdését éles elmével fejtegette, Eratosthenes pedig megkísérlette a nap és a hold távolságát a földtől meghatározni. A csillagászatnak, mint tudománynak, tulajdonképeni megalapítója Hipparchus (
140 körül (Kr. e.), a ki Eudoxus elvéhez tért vissza, a mely szerint a csillagászatban a leggondosabb megfigyelésekből kell kiindulni; ezzel minden időre kijelölte ennek a tudománynak útját. Szerinte a nap körben mozog a föld körül, de nem egyenletes gyorsasággal. Az év hosszát 365 napra 5 órára 55 első- és 12 másodperczre számította ki. Plinius szerint (2, 9) 600 évre előre kiszámította a nap és hold útját, a holdtölte és holdujságok idejét, továbbá kijelölte a nap hosszát s egyes helyek földrajzi szélességét és hosszúságát. Az ó-kor utolsó csillagásza Ptolemaeus (130 körül Kr. u.). Ő Hiparchus felfedezéseit feldolgozta és a sajátjaival rendszerbe foglalta. Az ő tana Ptolemaeus rendszere név alatt az egész közép-koron át érvényben volt s röviden következőkből állt: A föld gömbalakú s a gömbalakú mindenség középpontjában mozdulatlanul foglal helyet, a nap, hold, bolygók és álló csillagok körülötte mozognak különböző távolságban. – A rómaiak közt egyetlen híres csillagász sem volt, a miért is Caesar a naptár javítására Sosigenest hivatta el Alexandriából. Ellenben az astrologia már a császárok előtt s még inkább azok alatt Rómában nagyon virágzott s egész sereg astrologus, chaldaeus, magus és bizonyára mathematikus is említtetik, a kik a forumon ácsorogtak vagy a házakba mentek s az emberek sorsát a csillagokból jövendőlték és magyarázták. A többit l. Chaldaei alatt.

Nekünk „civilizált” embereknek, éljünk bármely részén a Földnek, nincs már mindennapos
tapasztalatunk arról, hol és mikor mely égitesteket láthatunk, ezek mikor vannak magasan
vagy alacsonyan, mikor tűnnek el egy időre a láthatóság tartományából, mikor és miért
jönnek újra vissza az égboltra. A saját földrajzi szélességünk látványait se ismerjük jól.

A csillagos ég nincs komoly befolyással a modern társadalmak életére. Az ősi közösségekben az égbolt a kultúra és a mitológia forrása volt mindenütt a világon. A prehisztorikus rítusokba az égi történések és jelenségek nagyon is beleszóltak.
A mérnök Alexander Thom (1894–1985), az Oxfordi Egyetem nyugalmazott
professzora, nagy feladatot tűzött maga elé. Szisztematikus kutatásba kezdett Britanniában,
Írországban és a franciaországi Bretagne-ban. Több száz megalitikus kőalakzat és kőkör
méreteit és elrendezését vizsgálta. Mérnöki pontosságú méréseket végzett. Rámutatott,
hogy gondosan szerkesztett objektumok ezek. Építőik bizonyos alapvető geometriai ismeretek birtokában voltak, és általában egy közös hosszegységet, az ún. megalitikus yardot
alkalmazták mértékegységként. Ismerték a derékszögű pithagoraszi háromszögeket, 3, 4, 5
és 5, 12 és 13 egységnyi oldalakkal, és ezeket felhasználták kör, tojás, sőt ellipszis alakú
kőépítményeik kialakításában.

Gerald Hawkins angol származású amerikai csillagász (1928–2003) cikket publikált
1963-ban a tekintélyes Nature folyóiratban, amelyben azt állította, hogy Stonehenge
köveibe többféle csillagászati adat van beépítve. Ismert volt, hogy a nyári napfordulói
napkelte és egyben a téli napfordulói napnyugta iránya jelenik meg a Stonehenge-et átszelő
sétányban. Hawkins azt állította, hogy egyéb irányok is fellelhetők. A Stonehenge építői
szerinte a Nap fordulópontjai mellett a Hold szélső helyzeteit is ismerték. Több éves
folyamatos megfigyeléssel a napéven alapuló naptár és a holdmozgás ismerete alapján,
akár a fogyatkozásokat is előre tudták jelezni. Hawkins 1965-ben „Stonehenge decoded”
című könyvében foglalta össze felismeréseit.

Mindezekkel kapcsolatban szenvedélyes vita bontakozott ki. Alexander Thom és
Gerald Hawkins állításait a régészek hitetlenül fogadták és nevetség tárgyává is tették.
Például az ismert és kiváló régész, Richard Atkinson professzor, ezt mondta Thom
eredményeiről: „Elfogadhatatlan, hogy teljesen barbárok a kontinens távoli észak-nyugati
szélén olyan matematikai tudást és alkalmazásokat mutattak volna fel, amely aligha
alacsonyabb rendű, mint amilyet a korabeli Egyiptomban vagy a jóval későbbi Mezopotámiában ismertünk meg.”
Továbbá Atkinson, aki Stonehenge minden kövének személyes ismerője, a
Stonehenge c. könyv és több tanulmány szerzője – mint az a címből is kitűnik – igen
gúnyosan válaszolt Hawkins állításaira is például Moonshine on Stonehenge címmel az
Antiquity folyóiratban (1966). (Már középfokú angol nyelvvizsgán is követelmény, hogy a
moonshine és moonlight közt különbséget tudjunk tenni!)

Az ellenérvek a következőkön alapultak: Nem tudták elképzelni, hogy távol a
civilizáció bölcsőjének tartott keleti Mediterráneumtól, kialakulhatott egy ilyen fokú
kultúra. Pedig Hawkins könyvében Teilhard de Chardinre, az ismert jezsuita antropológusra is hivatkozik, aki arra figyelmeztet, hogy semmi okunk öntelten lebecsülni a
történelem előtti korok emberének szellemi képességeit, hiszen ők is homo sapiensek
voltak.
